---
layout: sidebar
title: Vejle Idrætshøjskoles sommercamp - højskole og udvikling
description: På Vejle Idrætshøjskoles sommercamp forbedrer du dine skolekundskaber og dyrker en masse idræt sammen med andre ligesindede
keywords: sommercamp, højskole
information: <p><a href="http://vih.dk/kortekurser/sommercamp">Sommercamp Vejle</a></p>
picture: boldspil
column: sidebar
---
  
<h1>SommerCamp Vejle Idrætshøjskole</h1>
<h2>- Tre uforglemmelige uger på højskole</h2>

<p><strong>3 ugers sommercamp for dig mellem 17½ og 25 år, der gerne vil forbedre dine skolekundskaber og dyrke en masse idræt. Det er tre uforglemmelige uger som giver dig nye muligheder i livet, og hvor du møder en masse nye venner.</strong></p>

<ul>
  <li><strong>Dansk</strong>: Du skal arbejde med stavning og grammatik. Gennem øvelser og opgaver bliver din evne til at kommunikere både skriftligt og mundtligt forbedret.</li>
  <li><strong>Matematik</strong>: Der fokuseres på almindelig færdighedsregning, procent- og brøkregning. Du vil møde en række grundlæggende matematiske principper, som vil give dig en større indsigt i matematik.</li>
  <li><strong>Samfundsfag</strong>: Der gives en oversigt over institutioner i Danmark og Europa, samt betydningen af disse for borgerne. Demokratiet i DK og dets virkeform gennemgås. Du får en generel indføring i almen viden, som svarer til kravene til politiets optagelsesprøve.</li>
  <li><strong>Kommunikation og teambuilding</strong>: Du kommer til at stå i situationer, hvor du skal lave aktiviteter for de andre elever, og hvor I skal løse en opgave sammen.</li>
  <li><strong>Idræt</strong>: boldspil, fitness, svømning og vandaktiviter. Du kan vælge mellem forskellige muligheder efter din interesse. Der bliver i modsætning til de almindelige skolefag mulighed for afprøvning af mange forskellige idrætsgrene.</li>
</ul>

<p>Du får mulighed for at få <strong>personling vejledning</strong> i forbindelse med valg af uddannelse eller bare en snak om den uddannelse, du skal i gang med eller er i gang med.</p>

<p>Du skulle gerne efter 3 uger på Vejle Idrætshøjskole have dannet dig et overblik over hvilke valg du kan træffe, og hvilke konsekvenser valgene har.</p>

<p>Vejle Idrætshøjskole ligger cirka 4 km fra Vejle Centrum. Der er gode tog- og busforbindelser til Vejle. Højskolen ligger lige midt i skoven. Læs i øvrigt mere på <a href="http://vih.dk">vih.dk</a>.</p>

<h2>Pris</h2>
<p>4.500 kroner for alle tre uger. Er du ung med anden etnisk baggrund end dansk koster kurset kun kr. 1500, fordi du er berettiget til støtte fra statens satspulje.</p>

